# Εφαρμογή Διαπίστευσης και Εγγραφής Ψηφοφόρων στην Κάλπη

### Σκοπός της εφαρμογής είναι η διασφάλιση με απόλυτο τρόπο της αποφυγής της διπλοψηφίας.

## Γενική περιγραφή και εξυπηρετούμενες διαδικασίες
Η Κεντρική Βάση Διαπίστευσης (ΚΒΔ) θα αποτελεί υποσύνολο του ΕΕΚ και πιο συγκεκριμένα θα περιλαμβάνει όσους έχουν εγγραφεί και πληρώσει την συνδρομή τους. Θα βρίσκεται σε κεντρικό εξυπηρετητή όπου αποφασίσει η ΑΕΔΔ μετά από εισήγηση της Τεχνικής Επιτροπής (ΤΕ).

Η εφαρμογή θα είναι σε θέση να αναζητά σε αυτήν την βάση δεδομένων τον ψηφοφόρο  με τη λειτουργικότητα του ”μάθε που ψηφίζεις” 
Η αναζήτηση θα γίνεται με τον ίδιο τρόπο 
είτε από το σύστημα  εξ αποστάσεως ψηφοφορίας (κινητό τηλέφωνο ψηφοφόρου)
είτε από το χειριστή - μέλος της ΕΕ από ειδική οθόνη που θα υπάρχει (ταμπλέτα)

Η εγγραφή του ψηφίσαντος σημαίνεται από την εφαρμογή ως “ανενεργή” και δεν υπάρχει καμία δυνατότητα να ξαναψηφίσει το ίδιο άτομο.  Στα πλαίσια της ίδιας διαδικασίας σημαίνεται η εγγραφή με το χρόνο που πραγματοποιήθηκε η ψηφοφορία και με τον κωδικό του ΕΤ.

Θα υπάρχει δυνατότητα “ξεκλειδώματος”  της εγγραφής μόνο από ειδικό χρήστη που θα έχει οριστεί με ειδικά στοιχεία σύνδεσης (login) που θα ελέγχεται από την ΚΕΕ.  Το ξεκλείδωμα θα γίνεται κατ’ εντολήν της και μόνο στην περίπτωση που έχει πειστεί ότι η απενεργοποίηση έγινε από λάθος χειρισμό του χειριστή.

Επιπλέον,  η εφαρμογή θα εξυπηρετεί τις διαδικασίες διαπίστευσης των συσκευών (tablets) της κάθε ΕΕ ανά ΕΤ.

Η εφαρμογή θα είναι σε θέση να δίνει αριθμητικά στοιχεία σε πραγματικό χρόνο κατά τη διάρκεια της ψηφοφορίας και συγκεντρωτικά στο τέλος της ημέρας. Τα στοιχεία θα αφορούν τον αριθμό των ψηφισάντων ανά ET, δήμο κ.λ.π. σε συνδυασμό πιθανόν με την ώρα, το φύλο και λοιπές παραμέτρους που αντλούνται από τον EEK. 
Χαρακτηριστικά της εφαρμογής 
Σημειώνεται ότι το υποσύστημα αυτό θα “σηκώσει” όλο το βάρος της διαδικασίας και θα πρέπει να είναι σχεδιασμένο να αντέξει σε ώρες αιχμής.

Τη βασική λειτουργικότητα αναλαμβάνει μια οθόνη/φόρμα παρεμφερής με αυτή του  “Μάθε που ψηφίζεις” . Αφού ο χρήστης βάλει τα κριτήρια αναζητάται η εγγραφή στον βασικό πίνακα όπως έχει περιγραφεί και αυτός στο υποσύστημα εγγραφών και γίνεται 
ένας και μοναδικός έλεγχος : εάν το πεδίο ΕΛΕΥΘΕΡΟ είναι ΝΑΙ 
Εφόσον η τιμή είναι ΟΧΙ η εφαρμογή επιστρέφει το μήνυμα 
“Δε μπορείτε να ψηφίσετε” ή παρεμφερές.
ο ψηφοφόρος αποκλείεται από την ψηφοφορία και παραπέμπεται στην αρμόδια EE.
Εφόσον η τιμή είναι ΝΑΙ 
Είτε με παρέμβαση του χειριστή 
Είτε με εντολή που λαμβάνεται από το υποσύστημα ψηφιακής κάλπης 
 αλλάζει σε ΟΧΙ.
Η τιμή στο πεδίο  ΤΑΥΤΟΠΟΙΗΣΗ γίνεται  ΝΑΙ
Ταυτόχρονα ενημερώνονται τα πεδία 
ΕΚΛΟΓΙΚΟ ΤΜΗΜΑ με τον κωδικό εκλογικού τμήματος που ψηφίζει ο εκλογέας και
ΩΡΑ με την ώρα που γίνεται η διαπίστευση.
Παράλληλα, παράγεται ένα transaction code που εμφανίζεται στην οθόνη και, στην περίπτωση της διά ζώσης διαδικασίας σημειώνεται από την ΕΕ στον χειρόγραφο κατάλογο.
Ο χειριστής θα μπορεί να επανέλθει στην εγγραφή ώστε να συμπληρώσει μόνο τα συμπληρωματικά στοιχεία διεύθυνση κ.λ.π. Αλλά για κανένα λόγο δεν θα μπορεί να αλλάξει τις τιμές στα βασικά πεδία που καθορίζουν την πορεία της διαδικασίας.  Η αναζήτηση θα μπορεί να γίνει με τα βασικά πεδία και με τον ΕΕΑ.
Αυτά θα αλλάζουν μόνον από χειριστή με ρόλο “Εφορευτική Επιτροπή” όπως θα περιγραφεί.

Το ίδιο transaction code για τον εξ αποστάσεως ψηφοφόρο αποτελεί το αποδεικτικό ψήφου.
Αποδεκτός χρόνος αναζήτησης μαζί με την πληκτρολόγηση < 24’’ με πληκτρολόγηση από έμπειρο χρήστη.
Αποδεκτός χρόνος επιστροφής της εγγραφής <0,5’’ 
Αποδεκτός χρόνος ολοκλήρωσης της διαδικασίας <30’’

## Ειδική διαδικασία για την ψηφιακή κάλπη
Ο χρήστης, ο οποίος είχε δηλώσει ότι θα ψηφίσει διαδικτυακά θα λαμβάνει στο e-mail του ή στο κινητό του   μια μοναδική διεύθυνση, η οποία θα τον οδηγεί σε μια σελίδα που θα του ζητάται 4ψήφιος κωδικός. Ο κωδικός αυτός θα αποστέλλεται με sms στο δηλωμένο κινητό. Μόλις εισαχθεί ο κωδικός ο χρήστης οδηγείται στην ψηφιακή κάλπη και ψηφίζει.
Στο ίδιο e-mail που έχει χρησιμοποιηθεί θα έρχεται και το μήνυμα επιβεβαίωσης ψήφου.
Είναι αυτονόητο ότι η διαδικασία αυτή θα ισχύει εφόσον είναι “ανοιχτή” η ψηφιακή κάλπη, τις ημέρες και τις ώρες που θα αποφασισθεί.
Διάρκεια ισχύος του κωδικού 3 λεπτά.  Μετά το τρίλεπτο ο χρήστης μπορεί να επαναλάβει άλλη μια φορά τη διαδικασία. Εάν πάλι αποτύχει κλειδώνει και μπορεί να προσέλθει μόνο σε  παραδοσιακή κάλπη.

## Λοιπές αναζητήσεις 
Η εφαρμογή θα είναι σε θέση να αναζητά σε δεύτερο χρόνο  οποιαδήποτε εγγραφή με οιαδήποτε από τα κριτήρια που έχουν αναφερθεί παραπάνω.
Έτσι θα είναι σε θέση να δώσει τις απαντήσεις - μηνύματα :
Έχει ψηφίσει στο Εκλογικό Τμήμα … , … ώρα
Δεν υπάρχει εγγραφή στο Μητρώο
Δεν φαίνεται Πληρωμή
Εφόσον ισχύουν οι σχετικές συνθήκες.

### Αναφορές
Η εφαρμογή θα είναι σε θέση να παράξει στην οθόνη ή σε περιβάλλον που θα ζητηθεί (π.χ. Excel) οποιαδήποτε κατάσταση με οποιαδήποτε κριτήρια.

## Διασυνδέσεις
Η εφαρμογή θα είναι σε απευθείας σύνδεση (online)  με τις εφαρμογές Ταυτοποίησης-Εγγραφής και ψηφιακής κάλπης.
